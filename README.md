# Power_BI_Project_Engeto
### Power BI Project by Engeto Academy

#### Tento projekt se zaměřuje na analýzu dat o úmrtnosti v České republice. 
Každoročně publikovaná data Českého statistického úřadu poskytují informace nejen o příčinách úmrtí, ale také o dalších zajímavých a důležitých parametrech, jako je například pohlaví zemřelých a kategorizace nemocí. 


#### Použitá data
Použitá data jsou agregována jak za celou ČR, tak i na kraje a okresy a umožňují získat unikátní pohled na trend úmrtnosti českých občanů od roku 2006 do roku 2021, včetně možnosti rozdělení pohlaví. 


#### Postup zpracování
Prvním krokem bylo stažení dat a jejich úprava v Power BI query editoru. Odstraněny byly nedůležité atributy, jako například kódy některých číselníků nebo prázdné hodnoty. Rovněž jsem odstranil data za celou ČR.

Následně byla vytvořena analýza v dashboard editoru, která obsahuje dvě karty – Overview a Detail, shrnující data za celou ČR a data za jednotlivé kraje a okresy ČR. 
V datech je možné vidět, jak se příčiny úmrtí měnily v průběhu času a jak jsou tyto příčiny distribuovány dle pohlaví nebo kategorie nemoci.

Obě karty obsahují rozbalovací okna, ve kterých si je možné zvolit požadovanou statistiku. Panely s daty pak podle zadaných parametrů zobrazí požadované výsledky. Můžeme tak sledovat a srovnávat jednotlivé kraje, okresy nebo Českou republiku jako celek a zjistit, jak konkrétní nemoc nebo kategorie nemoci zasáhla vybraná území. Také můžeme sledovat vývoj příčin úmrtí v čase.


#### Další rozšíření
Další rozšíření dashboardu bude zahrnovat data jako například naděje dožití, počet novorozenců a počet obyvatel. Tato data umožní vytváření dalších porovnání, například úmrtnosti a novorozenců nebo naděje dožití v okresech. Všechna porovnání úmrtnosti či nově narozených budou přepočítána v procentuálním vyjádření na 100 tisíc obyvatel, což umožní získat komplexnější pohled na problematiku zdraví v České republice.
